7

 

 

ei honos haberetur (11431—458. 666—683). Multa sunt in his versibus, quae legentes morentur. Nam
eum hic Iuno atque Apollo apud Iovem in Ida monte sint, paullo vero supra in coelo altera fuerit
alter apud Troianos, statuendum est aut non respici, quae modo dicta sint, aut intelligi factum esse
aliquid, etsi non narretur. Quid porro Apollini commune cum mortuo? qui deus cum semper sit pu-
rissimus longeque remotus a sordibus morientium, sui quasi ipse oblitus, Sarpedonis corpus tractasse
manu et aqua admota abluisse creditur. Neque vero subditicios existimaverim hos versus, ut Zenodotus‚
qui aut omnes aut certe plurimos virgula notavit. Si enim abessent, nihil dictum esset de Sarpedonis
corpore, de quo omnino dicendum est. Nisi forte arma cepit Patroclus, corpus nec ipse curavit nec
Troiani Glaucusve. Quae mihi quidem sola videtur esse ratio explicandi, potest ea Eustathii verbis
exponi, quamquam is vir de universa re aliter atque ego iudicavit. Transferam autem quae (1090, 48)
dixit ex Graeco in Latinum: „Notandum est Homeri has esse ratiocinationes. Nam cum, ut videtur,
„sciret (neque enim si quaereret difficile erat scire) in Lycia sepultum esse Sarpedonem, id quomodo
„factum esset consideranti in mentem venit, fieri potuisse ut vivus e puyna raperetur domique supre—
„mum diem obiret. Vidit autem Homerus id non factum esse (aliter enim narrabatur), sed eum potius
„occubuisse cum laude in pugna, deinde, ut dicturus est, corpus eius illuc delatum σωκ* Nimirum
enim sensit Homerus, ut recte Eustathius intellexit, eorum, qui apud Troiam interfecti essent, in illa re-
gione ostendi sepulcra, non Aiacis modo Hectorisve sed etiarn aliorum, qui et gradu dignitatis et virtu-
tis laude multo inferiores essent, ut Pandari: Sarpedonis vero non in Troade esse monumentum sed
in Lycia prope Xanthum urbem, ut dicit Appianus (b. c. IV, 79). Quod qui sactum esset, nisi proba·
biliter explicaret poeta, timendum erat ne audientes non crederent, quae narraret. Satis enim notus
erat ager Troianus plenusque documentis, ad quae, cum et vera facile probarent et salsa refutarent,
debebat poeta quam potuit maxime accommodare suam narrationem. Atqui cum eum, cuius sepulcrum
in Lycia esset, narraturus esset a Patroclo occisum esse apud Troiam, finxit Iovem dolentem de morte
filii et in Lyciam transferentem corpus mortui: qui si non sepultus suit apud Troiam, proiecto nec ceci-
dit in ea regione nec unquam cum exercitu ad Priamum venit.

Est'igitur inter auxilia Troianorum plane alia ratio Thracum et Lyciorum. illos consanguineos
amicosque veteris societatis vinculum duxit Troiam, ut opem ferrent suis: hos nulla necessitas coegit,
sed poeta finxit Troiam venisse, cum nihil tale fecissent. Quod quo dilucidius exponatur, ea conside-
rabo, quae apud Homerum cum Sarpedonis rebus ita coniunguntur, ut separari non possint. Dicendum
igitur est de muro, quo decimo belli anno Graeci castra sua circumdederunt. Eius enim oppugnatio
maxime facta est a Lyciis.

Multa erant apud Homerum, quae cur ita sacta essent quaererent veteres: cur non incipiente sed
prope perfecto bello recenserentur naves, populis distinguerentur pugnantes, cur Priamus Graecorum
duces decem iam annos ipsum oppugnantes non nosset, sed Helenam percontaretur de singulorum nomi—
nibus, cur Achilles potissimum is esset, qui concione vocata pestilentiae occurrendum censeret: multa
denique similia. Quae quidem omnia ab illis non ea, qua nos in tali re versamur, ratione explicantur.
Nos enim etiamsi Priamus primo anno Graecorum nomina ab Helena quaesivisset, facile eam potesta-
tem poetae concederemus, ut statueret decimo anno id sactum esse: non enim iisdem, quibus rerum scri-
ptorem, poetam legibus adstrictum esse putamus, sed dummodo ne ridicula vel dissimilia veri narret, eum
rerum ordinem ab eo volumus institui, qui maxime placeat proximeque accedat ad pulchritudinem. Non
igitur vituperamus, quod non primo anno Priamus de Aiace ceterisque quaesiverit, sed delectamur quod
suavissime narravit poeta decimo id anno eum fecisse. Veteres vero Priamum ne potuisse quidem
antea quaerere, quam quo tempore quaerit apud Homerum, argumentis desumptis e rebus gestiS, non
spectantibus ad pulchritudinis sensum demonstrare eonati, hac sola ratione posse excusari poetam si-

