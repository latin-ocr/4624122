 
    

11

 

 

in Mysia. Et fuit eius monumentum prope Caicum, Elaeae urbe Aeolica, in foro (Faus. IX, 5, ’δέ ⁷³3.
Non dubito quin hic bis narretur eadem res. Recentior altera de Leito narmu'o post Boeotorum ἀφ’ '⁹²‘-
mum migrationem coepta, cum Homeri auctoritate confirmaretur, effecit, ut altera oblivione obruerem,
quamvis propius accederet ad veritatem. Valet enim de Lei'to quoque, quod supra de Sarpedone. Et
Sarpedonem quidem Iupiter ipse in Lyciam transtulit: Leitus vero aliique, qui eadem conditione essent,
Graeci ut in Graeciam delati viderentur, effecit poeta illa Nestoris oratione. Apparet 'fictu esse haec
omnia nugasque poetae, non veritatem rerum gestarum. Est autem illa quam modo dixi oratio (Β
327 s.) aut universa composita aut certe immutata, eo consilio ut quae post eam adderentur, constare
possent cum monumentis haud dubiis rerum gestarum. Et septem eius versus qui primi leguntur nihil
liabent, in quo offendamus. Octavus vero et nonus (334. 335), quos veteres iam notaverunt, quo con-
silio huc illati videantur satis dictum est. Eodem resero eos, quibus murum exstrui iubet Nestor.
Interpositus est decimus cum priore parte undecimi (336. 337). Qui cum non constent cum superiori-
bus, quia indiscretus vocatur is tumulus, quem discrimina partium habere oportet, nescio an sint pro-
fecti a priore poeta, postea relicti per errorem ab eo, qui universam hanc orationem immutavit.

⁰ Est autem haec Nestoris oratio quasi cardo universae de iliadis partibus quaestionis, quae nostris
temporibus multos exercuit. Nam quae dubia vel subditicia videri possint, ut ante eam perpauca in—
venies (non enim hic minima curo), sic post eam permulta. Dicam autem de singuiis, cum alia alio-
rum sit ratio: non tamen eo quo sunt apud Homerum ordine, sed arripiam quaecunque proxima sunt
superioris disputationis. Quae quidem triplex fuit. Demonstratum enim est Sarpedonem non venisse
Troiam, tum murum nec oppugnatum nec omnino factum esse, denique praeceptum illud Nestoris de
asportandis ossibus artificium esse a poeta institutum ad decipiendos animos audientium.

Neque vero illa quae supra dixi omnino nova erant, quae primus aut invenissem aut pronuntia-
rem. Non enim tam mea posui, quam vetera repetivi, verbis in ea re usus ab Eustathio vel ex scho-
liis assumptis Videtur igitur oratio mea, rerum gestarum sive probabilitate sive veritate confirmata,
redflsse ad grammaticorum auctoritatem. Quibus, quamquam tam multa et acute viderunt et subtiliter
disputaverunt, ut, si eos sequi possim, semper mihi ipse afferre videar maximum ad veri inventionem
adiumentum, non tamen ita deditus sum, ut totus haeream in eorum sententiis. Eam enim quae hic
proposita est quaestionem video eos inchoasse, perfecta plenaque ut sit non effecisse. Nec profecto
quae fuit summorum virorum ratio unquam eam potuerunt absolvere. Ponam exemplum ut quid sen—
tiam intelligatur. Qui enim esset cursus mutationum in rebus publicis, a quibus initiis proficisci sol&
rent civitates, quo commutationum ordine ad interitum pervenirent, egregie id quidem intellexerunt
homines Graeci, omnium optime persecutus est Aristoteles vir praeclarus. Cum enim tauta copia
exemplorum esset, quae aut ipsi oculis vidissent aut facile repeterent ex historia, non difficile erat
ingeniis acutis verum invenire ac de universa ratione recte iudicare. Sunt vero etiarn alia, quae non
eodem modo repetantur, quo civitatium ortus atque interitus. Ea semel in singulis populis videmus
nasci, crescere, exstingui. Haec est mythorum natura. Qui quamvis infinita minimarum partium varie-
tate constent, habent tamen eas ita inter se coniunctas atque quasi implicitas et colligatas, ut unum
corpus efficiant. Hos apud Graecos multi viri et ii egregiis ingeniorum acuminibus praediti duxerunt·
nihil esse nisi nugas, alii vero perpaucis admodum demptis vel paululum immutatis putaverunt res
antiquissimis temporibus gestas iis exponi. Neutri recte sensisse videntur esse mediam quandam ra-
tionem eam, qua nos in singulas partes inquirende, quae a sapientibus viris subtiliter excogitata sunt
vel de rebus divinis vel de antiquissimo rerum humanarum statu, discernere et segregare conamur ab
iis, quae illis vel casu ut fit vel negligentia vel consulto adiecta sunt. Eadem quae mythorum est
eorum carminum ratio, quae versantur in mythis, ut Homeri Hesiodique. In quibus multa a gramma-

2*

