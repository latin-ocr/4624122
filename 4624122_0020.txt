14

 

 

” mrem. Idem valet de legatione, quamquam de hac scio esse, qui aliter 8811ΰᾶῠί ΝΘ scuti quidem

descriptio necessaria: etsi est pulcherrima: quare veteres quoque eam virgula notaverunt. Haec tria

veo demum tempore huc illata esse credo, quo c mag-na copia carminum ea colligi coepta sunt, quae -

in unum hoc corpus coniungi possent, quod vocatur ilias. Alia quoque carmina fuisse non negaverim,
quae pertinerent ad bellum Troianum. Sed ea interierunt, quia non tam facile huic'corpori addi pote-
rant. Sed haec longius persequi non possum. Ea quoque, quae modo dixi, diu dubitavi num proser-
rem, sed non potui aliter explicare quae mihi videretur ratio illorum, quae propria sunt huius disputa-
tionis. Ad haec iam redeo. Nempe ad muri oppugnationem et res Sarpedonis.

Videamus qui haec exposuit, qualis suerit poeta. Certe non idem, qui priores libros scripsit. ld
enim effectum puto hac mea duplici argumentatione, ut non ab uno universa Ilias composita sit. Non
hic curabo quot suerint poetae: ne omnia simul agere videar. Ponam duos fuisse. Alteri tribuam eos
libros, qui sequuntur duodecimum: alteri superiores usque ad octavum sere. Hos comparabo.

Alter versatur in fabulis omnium sermone tritis, quibus quae res antiquissimis temporibus gestae
essent ad veritatem narrari et ipse poeta credebat eteius populares. Alter cum ad eorum, quae ille
narraverat, similitudinem nova finxisset, variis artificiis efficere conatus est, ut quae sciret esse falsa,
popularibus vera esse persuaderet. Dixit igitur ille vera, hic simulavit se dicere. llle verbis ornare
poterat, immutare res vel addendo vel demendo vel aliter narrando non poterat: simplex enirn ct sem-
per eadem est ratio veritatis, semper sibi constat nec vult immutari iis rebus, quas nos concupiscimus
vel declinamus. Non igitur id dicit, quod ipse sentit: sua celat dum aliena profert. Alter vero nihil
habet nisi sua: in quibus certe utcunque libebat versari poterat. Quae enim ipse fingeret, quocunque
volebat modo narrabat. llle non tam sua vice fungitur quam popularium: ad omnes enim pariter, quae
exponebat, pertinebant. Debebat igitur iis uti tanquam alienis, ita ut qui eorum essent quasi domini
eam, quam sequeretur, rationem probarent. Hic quamquam multis, ut demonstravi, rebus impeditus est,
multo tamen liberius ea, quae ipsi placebant, sequi poterat, dummodo ea, quae ipsius propria essent,
efiiceret similia eorum, quae omnium essent communia. Ille nihil aliud agebat, nisi ut, quae in varias
partes discerpta hic illic ferrentur, in unum corpus conferret ordineque disponeret. Quare naturae
quidam impetus eum ad carmen componendum adduxisse videtur. Eum enim non certa quadam do-
ctrina institutum alque arte ad carmen componendum adductum, sed natum putamus poetam, qui di-
spersa colligat, incomposita componat, efficiat denique ut eorum species una et pulchra sit. Quae si
cadunt in illum, quem priore loco posui, non pariter in alterum. Qui profecto magis curabat, quae
narrabat, quam quomodo: quod quo magis fecit, eo minus poetae officio videtur functus esse. Non
enirn tam ros, quas quis narrat, pertinent ad poetam, quam ratio modusque verbis eas ornandi. Narravit
igitur ille aliena ut poeta, hic sua ita ut poetam, qui essct natura, imitaretur arte. A principio enim
sactum esse videtur, ut nondum inventis doctrinis, motu suo libero et soluto, praestantissima quaeque
ingenia ad poesin maxime incitarentur in eaque re multum adiuvarentur non disciplina vel scientia,
quibus carebant, sed studiis popularium in eandem rem impensis. Hinc exstitit exemplorum copia: ad
quae sequentes poetae se accommodare potuerunt. Brevi enim tempore observatum est quibus de
causis alia laudarentur alia displicerent, quae potissimum compositio partium apta esset, qui verborum
ornatus aures audientium maxime oblectaret. Quae observata et notata abierunt in regulas et praecepta
scribendi sive componendi carminis: ut fit ubicunque multorum ingenia se contulerunt ad elaborandum
in eodem genere, qualecunque id est. Haec vero, quae dixi, praecepta in unum coacta, partibus distri-
buta, exemplorum copia illustrata artem doctrinamque videntur effecisse. Duo hinc apparet csse genera
poetarum. Alterum quod non arte observatisve praeceptis, sed concitatione quadam animorum accedat
ad carmen componendum ct incidat in pulchrum magis vi ingenii et impetu quasi divino, quam ratione

