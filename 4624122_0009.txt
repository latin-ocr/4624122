Vetus est fama multis ante bellum Troianum annis Teucros et Mysos ex agro Troiano in Euro-
pam transgressos magnam Thraciae Macedoniaeque partem bello occupatam vastasse. Inter maxima,
quae unquam gesta essent bella, eam rem posuit Herodotus (Vll, 20): bello enim, quod Xerxes contra
Graeciam gessit, quamvis magnitudine ceteris praestaret, posse tamen quodam modo comparari Darium
Scythis bellum inserentem, Scythas ipsos Asiam vastantes, bellum Troianum, hanc denique Mysorum et
Teucrorum expeditionem: Bosporum, qui antiquissimis temporibus Mysius (Strab. XII, ed. ster. 54. A. 849),
post Thracius vocatus est, transiisse eos populos et ad Peneum usque pervenisse a meridie, ab occi-
dente vero ad mare Ionium. Sedes quoque iidem in Thracia Macedoniaque collocarunt. Apud Darium
enim Sardibus commorantem Paeones quidam praedicaverunt (Her. V, 13. Eust.Jl. 272, 23. Bas.) se accolas
esse Strymonis, oriundos a Teucris Troiano populo. Et egregie horum hominum opinio confirmatur
iis, quae de sua origine ipsi narrabant Bithyni. Qui cum in Asia prope Propontidem sedes haberent,
Thraces tamen semper appellati sunt, quod maiores eorum prope Strymonem Thraciae fluvium habi-
tasse, sed a Teucris Mysisque inde pulsos in Asiam transiisse constabat (Her. vll, 75. Steph. Στρυμών).
Satis magna igitur hominum multitudo in Thraciam immigrasse videtur, quamquam eius rei perraro apud
Graecos mentio fit, eum tam vetusta quaeque ad barbaros pertinerent non curarent. Significavit tamen
eam rem etiam Strabo (Ι, 97. Α. 106. ct'. XII, 65. A. 858), ubi dixit earum mutationum, quae tot sae-
culorum decursu sactae essent plurimae, alias omnibus notas esse, nonnullas ut Carum, Trerum, Teu-
crorum migrationes perpaucis. Fuit quoque opinio navibus omnium primos usos esse Mysos et Troia-
nos sive Teucros, cum in Thraciam belli eausa transirent (Plin. h. n. VII, 56, 206). Plura narrat Lycophron
(1341 cum schol.), llum, vel quem Tzetzes vult Laomedontem, regem Troiae, Thracia Macedoniaque sub-
iecta ad Peneum usque imperium Troianum protulisse.

Universa vero haec ratio nescio an latius pateat ad explicandam eam, quae inter incolas Asiae
minoris Thraciaeque intercedit similitudinem. Quam video multos vexasse veterum. *Cum enim, ut alia
mittam, Phryges, Mysi, Dardani in utraque appellarentur continente neque utri utros colonos misissent
memoriae proditum esset, veteres quidem scriptores, alii alias sententias secuti, argumentis ad demon—
strandum haud raro usi sunt aut aperte falsis fictisque aut inter se repugnantibus et vere ridiculis.
Nee mirum, cum statuerent de re, de qua nihil certi accepissent. Quae persequi longum est, nec huius
vel loci vel temporis. Quae Paeones, quae Bithyni de suis ipsi originibus narraverunt, magis me movent
quam grammaticorum opiniones vel coniecturae. His igitur utar pro veris, accedente dumtaxat aucto-
ritate cum Herodoti aliorumque tum Homeri, ad quem iam pervenio.

Homerus enim cum inter auxilia Troianorum recenseat Thraciae incolas 'magnamque eorum multi-
tudinem Troiae fuisse saepe significet, quid fecit aliud nisi quos sanguine coniunctos fuisse intellexit,
eosdem societatem foedusque habuisse dixit. Vix enim e sinu Thermaico, cum Thessaliam Graecosque
portus tam prope attingerent, tam periculoso itinere, opem tulissent urbi tam remotae, nisi 88¹¹OE δι’

¹ 0¹

