5

 

 

Non dico Dardanos, quorum Aeneas, non Lycios illos, quorum Pandarus dux luit, non denique
eorum ullos, qui primi inter Troianorum auxilia recensentur (Β 819—839): hi enim ipsi Troiani sunt
vel Priami imperio ita subiecti ut non separentur a Troianis: de illis dico, qui post Paeones (B 851
seqq.) describuntur, Paphlagonibus‚ Mysis, Lydis, Lyciis. Nec de omnibus simui, sed separatim de sin-
gulis quaerendum est. Alia enim alius populi ineunda erit ratio. Quare nunc quidem de Lyciis dis-

putabo.
Qua quidem in re, antequam ad ipsam disputationem pervenio, cavendum videtur ab eo errore ne,

si qui sorte apud Homerum minus saepe commemorentur, eos continuo a poeta nescio quo contra re·
rum veritatem fictos esse credamus. Cum enim verisimile sit illas res per multorum annorum spatium
sermone vulgari non scriptura memoriae proditas esse, antequam carmen de iis conderetur: fieri potuit
ut quae antiquitus suerat singularum partium ratio, paullatim immutaretur suique dissimilis fieret.
Unum ponam, quod certe potuit fieri et haud scio an factum sit. Qui enim homines eas res narrabant,
Graecos maxime dico, qui in Asia minore habitabant, cum praeterita ad praesentia accommodarent, ut
sunt hominum ingenia, haud scio an eos populos, quibuscum ipsi in Asia saepe bella gerebant, trans-
tulerint ad bellum illud Agamemnonis, quod antiquis temporibus inchoatum, a sc rursus susceptum et
absolutum esse gloriabantur. Non continuo tale aliquid sactum esse dico, sed fieri potuit et si fieret
oportebat immutari veritatem eorum, quae de bello Troiano narrarentur. Quare sie statuo. Non eam,
quam nos legimus, Iliadis compositionem potissimum esse spectandam, nec si quae eius carminis partes
uberius tractentur, eas continuo videri ad veritatem narratas esse: sed quaerendum esse de singulis
hominibus populisque, quaenam eorum antiquissimo tempore suerit conditio, quanam ratione ad Grae·
cos Troianosve pertinuerint: comparanda esse omnia, quae de tanta rerum vetustate comperta habea-
mus, cum iis, quae dubia videri possint aut certe nondum probata sint. Multa in medio relictum iri
video: nonnulla probari posse spero.

Solent vero duo Lyciorum duces coniungi in media Iliadis parte, separantur in prioribus libris.
Et Glauci quidem primum mentio. fit in colloquio, quod cum Diomede habuit (Z 119—236). Est ea
narratio et rerum suavissima varietate ornata et pulcherrimiS floribus luminibusque dicendi distincta:
nunquam frangitur, sed, cum plena vigoris sit, facile currit animosque audientium mira quadam dulcedine
capit: ita ut Graecis carminibus, quae quidem ad nos pervenerunt, si non omnibus at certe permultis
longe praestet. Iam vero annotatum est in scholiis Venetis inter veteres interpretes non satis con-
venire quo loco ponenda sit, ab aliis enirn ad alium locum eam referri. Nec est profecto, cur eo, quo
nunc est, loco potissimum legatur. Si enim versum centesimum duodevicesimum perpaucis mutatis se-
queretur ducentesimus tricesimus septimus, oratio uon esset abrupta sed apte eleganterque procederet.
Interponuntur enim haec de Glauco iis, quae sunt de Hectore e pugna abeunte et adveniente prope
portam: quae quidem et apte continuari possunt et haud scio an a principio continuata fuerint. At
sunt multa similiter in tam longo carmine, cum diversis locis eodem tempore quid actum sit. expona-
tur. Sunt sane: quamquam exemplum nullum puto inveniri tam luculentum. Quid vero hic de illa
quam dixi grammaticorum controversia statuendum, qui prolecto nunquam quo loco haec ponerent du-
bitavissent, nisi ipsi libri, quorum copiam habebant, locum dubitationi dedissent? Decimam quoque rhapso-
diam (Doloniam vocant) a Pisistrato demum eo, quo nunc est, loco collocatam esse scimus, cum ante
eius aetatem a ceteris seiuncta suisset. Pari modo hanc de Glauco narrationem a principio a reliquis
separatam, post nescio a quo illatam, aliam apud alios sedem incertamque habuisse patet.

Sequitur certamen Sarpedonis cum Tlepolemo (Ε 627-698). Hic quoque quae antecedunt quae·
que eam narrationem sequuntur, apte inter se cohaerent, ut si ne verbo quidem mutato a versu sex-
centesimo vicesimo sexto ad undeseptingentesimum transeas, nihil deesse videatur. Habet vero ipsa

