 

-υ- 6

narratio eam difficultatem, quod Tlepolemus Doriensis non potuit Rhodo Troiam venire. Argis enim
Dores Rhodum multo post bellum Troianum venerunt: post conditam demum eam coloniam Rhodii, ut
solent Graeci posteriorum temporum colonias ad fabulosos referre auctores, Tlepolemum ante reditum
Heraclidarum breve tempus Argis commoratum coloniam Doriensem inde Rhodum deduxisse finxerunt.
Ceterum in recensione tantum navium aperte indicatum est Rhodo Tlepolemum Troiam venisse. Ea
quam dico narratio nihil habet praeter nomen eius, non addita patria: nisi quod interpretes hac Sarpe-
donis cum Tlepolemo pugna significari putant eas inimicitias, quae inter Lycios Rhodiosque intercede-
rent. Sed mihi Homerus, qui semper de nobilium virorum patria, genere, vita exposuit, ne quid prae-
termitteret, quod orationem vel exornaret vel dilucidiorem redderet, cum in hac narratione nihil de Tle-
polemi patria inveniatur, videtur ea respexisse, quae antea de ea re dicta erant. Rhodius Igitur putan-
dus est, quamvis temporum ratio hoc modo non constet. Videtur autem universa narratio non eo quo
nunc est loco semper fuisse, sed interposita esse alii orationi, cuius partes apte procedunt his e medio
sublatis.

Similis cst ratio alius loci eiusdem rhapsodiae (E 471—493)‚ quo Sarpedon graviter Hectorem
vituperat. Nam cum Mars ipse Troianos ad pugnam hortatus esset, non erat, cur Sarpedon quae ille
breviter dixerat repeteret, mutatis verbis adiectisque nonnullis, quae certe ad rem non pertinent. Pro-
fecto melius versum quadringentesimum septuagesimum sequeretur uno verbo mutato quadringentesimus
nonagesimus quartus. Quae enim in medio posita sunt mirifice impediunt orationem *),

lis quos modo commemoravi locis quartus accedat (H 13—16), ubi Glaucus commemoratur. Ne
hi quidem versus recte videntur positi esse. Cum enim Paris et Hector ex urbe in pugnam rediissent,
quid uterque eorum fecisset dicendum erat, Glaucus vero cur iis tertio loco adderetur, nihil erat
causae.

Sunt igitur hi quatuor loci, qui in priore iliadis parte usque ad librum octavum dc Lyciis inve-
niuntur soli, omnes ita comparati ut cum ceteris non cohaereant, sed continentem orationem impediant
meliusque tollantur quam relinquantur. Quod si semel bisve fieret, casu factum esse putaremus. Sunt
enim talia in tam longis carminibus. Cum semper fiat, non sine causa. Horum igitur Lyciorum, quos
Sarpedon Glaucusque Troiam duxerunt, nomen in priore iliadis parte usque ad octavum sere librum
recte inveniri nego. Aliorum auxiliorum certamina iis libris continentur, Thracum maxime de quibus
supra dixi. Lycios vero, quorum res gestae inde a duodecimo libro uberrime narrantur, in eos qui
antecedunt libros quatuor locis male nescio quis inseruit. Talia enim qualia sunt Τρώων ἢ Λυκίων
(Δ 197. Ζ 78) vel Τρῶες καὶ Λύκιοι καὶ Δάρδανοι (Θ 173) reserenda sunt ad eos Lycios, qui prope
Troiam habitabant duceque Pandaro ad bellum venerant: etsi post octavum librum aliter intelligi
possunt.

Venio iam ad eos libros, quibus Sarpedonis Glaucique res narrantur: sunt autem maxime duo-
decimus, sextus decimus, septimus decimus. Quae in his libris narrantur, plerumque ad Lycios perti-
nent. Murum oppugnant, partemque eius occupant, deinde pugnant cum Patroclo et sugantur: necatur
denique Sarpedon. Qua quidem in pugna cum Iupiter, ut quem filii misereret‚ cogitaret Sarpedonem
vivum e pugna in Lyciam transferre, prohibitus est a Iunone. Nam erat timendum ne, si ipse Sarpe-
donem, tum ceteri quoque dii suum quisque filium contra satum servaturi essent. Quare permisit qui-
dem Iupiter ut interficeretur a Patroclo, corpus vero mortui, quemadmodum Iuno ei suaserat, per
Apollinem lavandum et per Mortem Somnumque reportandum curavit, ut in Lycia a propinquis debitus

*) Saepe id fit iiS. quae Sarpedon dicit. cf. E 471 seqq. M 310 ε. 409 S. Π 422 s. Post eius mortem Glaucus
has ,quoque eius partes egit P 140 S.

