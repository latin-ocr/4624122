12

 

 

ticis Graecis recte perspecta esse quis negabit. Nam intellexerunt et versus subditicios esse permultos
et recte plerumque argumentis indicarunt qui essent. Quae abhorrerent ab usu dicendi, quae non ad
veritatem narrata essent senserunt. Sed saepe versantur in rebus parvis, interdum etiam ridiculis.
Quot libros de navium recensione confecit Demetrius Scepsius, cum nimia quadam diligentia, ne .dicam
morositate, urbes, duces, fabulas denique cuiusvis generis persequeretur? Multi sane in hoe genere
doctrinam magis ostendisse videntur, quarn adhibuisse ad explicandum: nemo infinita paene rerum
copia congesta ad inventionem argumenti adiunxit absolutionem argumentandi. Quae si ita sunt, no·
strum est, quae illi inchoata reliquerunt, persequi et si modo fieri potest ad conclusionem perducere.
Id ut faciam iam tentabo.

Continentur autem res Sarpedonis iis iere libris, qui ordiuntur a muri oppugnatione. Quibus enim
superiorum librorum locis mentio fit Sarpedonis Glaucive (sunt vero omnes quatuor), eos non a primo
poeta profectos, sed postea non recte illatos esse supra demonstravi. Recte commemorantur hi Lycii
in duodecimo libro iisque, qui proxime sequuntur, maxime sexto decimo et septimo decimo. Nec
commemorat tantum eos poeta, sed plurimum versatur in eorum pugnis narrandis. Quae vero est de
oppugnatione muri narratio, ea ita cum Lyciis coniuncta est, ut his demptis nulla sit. Hi igitur libri,
dico duodecimum cum nonnullis sequentium usque ad decimum septimum, res continent fictas a poeta:
quae vero in priore parte Iliadis narrantur, si non vera sunt at certe videbantur esse vera et poetae et
iis. qui eum audirent.

Huius rei similis est ratio eorum poetarum (cyclicos vocant), qui antehomerica et posthomerica
scripserunt. Cum enim decem annos apud Troiam pugnatum esse putaretur, non facile, quae de bello
illo vulgo serebantur, sufficiebant tanto temporis spatio. Nam si revera per decem annos bellum ruisset,
haud dubie multo plura, quam quae narrabantur, accidissent memoratu digna. Quare quae videbantur
deesse, praebuerunt ea probabilem causam fingendi nova, quibus continua et plena efficeretur narratio.
Nam si mythum vocamus eum, qui in ore fertur oninium, quem putabimus populum potu1sse memoria
comprehendere tantam nominum copiam, quanta est in quibusdam Iliadis partibus et inveniretur haud
dubie apud cyclicos quoque, si eos legeremus, quae porro gens videtur delectari potuisse toties repe-
tilis certaminibus, quae nihil haberent singulare praeter nomen? Nec profecto talia a principio habuit
Graecorum de Troia expugnata mythus. Habuit altercationem Achillis et Agamemnonis, habuit porro
praestantissimorum ducum aliquot ,certamina non ea multa sed insignia, certe non longas pugnarum
enarrationes. Multa non tam exponebantur quam significabantur. Ut urbes terra marique expugnatae
ab Achille, duodecim mari, undecim terra, quarum Troia ipsa suit duodecima, ut idem esset numerus.
Quoad haec ore vulgi serebantur, nemo sensit ea pauciora esse quam pro numero annorum. Ubi vero
semel initium factum est carmine ea enarrandi, cum intelligeretur multa deesse ad explendum decem
annorum spatium, poetae prImum ea arripere coeperunt, quae in fabulis breviter indicata erant, tum his
quoque occupatis eo delati sunt, ut nova ad arbitrium fingerent. Huc refero ea, quae de Penthesilea,
de Memnone *) narrantur: quae haud scio an nemo pro veris sit habiturus. Multi enim e ducibus ceci-
derant in pugnis: de Thracum ducibus vide A 525. Z 7. Itaque ut aliae pugnae esse possent, novi
erant inveniendi.

Quae inventio profecto non pertinet ad universos, qui nunquam senserunt esse, cur plura finge-
rentur, sed potius ad singulos, dico eos poetas, qui post Homerum res belli‘Troiani carminibus enar-
raverunt. Desierunt igitur aliquando illae fabulae libere vagari in ore omnium et transierunt in arbi-

⁸) Memnonis quoque monumentum prope Troiam ostendebatur, Aet. h. a. 5, 1. Str. XIII, 89. Α 878. et appel-
labatur in ea regione Memnonis vicus: sed haec dubia suut: fuit enim Memnonis sepulcrum in Syria, Str. XV, 317. Α 1058.

