4

 

 

ea ducerent. Hac igitur in re Homerus cumipse res gestas ad veritatem narrasse videtur, tum egregie
confirmat ea, quae ab Herodoto aliisque (Ποῖα, magna auctorum penuria, nobis dubia videri possint.
Quaenam vero fuerint sedes Paeonum, quae gentes earum, quae Thraciam incoluerunt in Paeonibus nu-
merandae sint, qui denique Thraciae populi ex Asia simul cum Paeonibus sive Teucris in Europam
transiisse videantur, nolo hic ea persequi, quamquam si quis in singula inquisiverit, multa inveniet ad
fidem firmandam eorum, quae universe posui. Prope Axium Strymonemque Paeones habitasse constat,
Chalcidices partem quondam tenuerunt eam maxime, quae ad sinum Thermaicum spectat, iis porro gen-
tibus, quae secundum mare inde ab ostio Strymonis usque ad Hebrum sinumque, qui vocatur Melas,
habitaverunt, ut regione vicini sic propinquitate coniuncti videntur fuisse.

E sinu Thermaico auxilia Troiam venisse etiam, qui diligentissime omnium de iis rebus exposuit,
Hellanicus (apud Dion. A. R. 1, 47) testis est. A Crusaeis enim gente Thracia in Pallene peninsula
habitante longe acerrimo studio Priamum Troianosque adiutos esse dicit, quoad bellum esset, Troia
vero capta Aeneam cum paucis profugum classe ad Pallenen appulsa benigne a Crusaeis exceptum in
ea regione condidisse urbem Aeneam: in qua quidem etiam Romanorum temporibus ei honos habeba·
tur ut conditori. Crusaeorum nomen non habet Homerus, sed videtur eos Paeonum numero compre—
hendere, quos Pyraechme et Asteropaeo ducibus ab Axio fluvio Troiam venisse dicit. Praeter Paeones
Cicones commemorat, quos post Troiam deletam rediens Ulysses ultus est: denique quos nomine a
terra ducto Thraces vocat Hellespontios. Horum dux luit Pirous Imbrasi tilius Aeno oriundus (A 520).
Fuit autem Aenus regnum Poltyis cuiusdam, qui ut bellum nondum coeptum componeret, cum legati
Troianorum Graecorumque ad eum venissent, promisit duas se pulchras seminas Paridi daturum esse, si

is Helenam Menelao reddidisset.
Nec societate modo ad bellum Graecorum defendendum, sed etiam cum commercio ad mutuos vitae

usus tum connubiis Thraces Troianis coniuncti suerunt. Priamus ipse legatus ad Thraces missus mul-
tis cum donis inde redierat (Ω, 234); eius filius Helenus gladio in pugna utitur Thracio (N 577): saepe
denique nobiles Troiani uxores duxerunt e Thracia. Ex quibus Theano filia Cissei reguli Thracii, uxor
Antenoris, non peregrinarum sed civium iure Troiae vixit, sanctissimo Minervae Poliadis praedita sa-
cerdotio (Z 300. A 223). Filius deinde eius Iphidamas in Thracia apud avum a parvo eductus, cum
matris sororem in matrimonium duxisset, bello demum inchoato duodecim navibus Troiam rediit, ut suis
auxilio esset. Quid, quod Priamus ipse uxorem habuit Castianiram Aesyme Thraciae urbe oriundam,
ex qua filium Gorgythionem genuit (Θ- 304). Post Homerum multa similiter apud poetas narrantur de
Polymnestore aliisque: Hecubam ipsam nonnulli Thressam esse volunt: sed ea mitto. Nihil enim ad
Homerum. Satis patet apud hunc Thraces cum Troianis et foedus et connubia habuisse atque eorum
consanguineos fuisse.

Nihil tale de Lyciis, quos Sarpedon Troiam duxisse dicitur, nihil de Lydis, nihil de ulla externa-
rum gentium, quae auxilia miserunt, praeter Phryges· Nisi sorte Othryoneus ille, cui Cassandra desponsa
erat (N 363), Paphlago erat, nam Cabessum, unde ortus erat, alii Thraciae alii Paphlagoniae urbem
fuisse affirmant. Videntur igitur Paeones, cum a Teucrorum stirpe oriundi essent Troiaque profecti in
Thraciam venissent, Graecis urbem obsidentibus Troianis ut propinquis et amicis opem tulisse. Vel
si quis neget unquam tale gestum esse bellum poetamque quae de natura rerum vel de rebus divinis
sentiret hominum imaginibus significata hoe carmine expressisse: certe id mihi concedet apte ad fidem
rei faciendam eum hos Thraces finxisse auxilia mittentes in eam regionem, ubi propinqui consanguinei-
que viverent.

Quodsi haee recte dixi, porro quaerendum est quae sit ratio eorum auxiliorum, quae e Lycia aliis-
, ve pastibus Asiae minoris Troiam venisse Homerus narrat.

